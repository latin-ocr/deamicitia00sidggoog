annuus [aaut

quidem cultus permanebit. Id si minus intellegitur, ,
quantavis amicitiae concordiaeque sit ex dissensionibus
atque discordiis perspici potest Quae enim domus tam
stabilis, quae tam firma civitas est, quae non odiis et
discidiis funditus possit everti? Ex quo quantum boni

24 sit in amicitia iudicari potest. Agrigentinum quidem
doctum quemdam virum carminibus Graecis vaticinatum
ferunt, quaein rerum natura totoque mundo constarent
quaeque moverentur, ea contrahere amicitiam, dissipare
discordiam. Atque hoc quidem omnes mortales et iu·
tellegunt et re probant Itaque si quando aliquod officium
exstitit amici in periculis aut adeundis aut communican-
dis, quis est qui id non maximis efferat laudibus? Qui
clamores tota cavea nuper in hospitis et amici mei M.
Pacuvii nova sabula: cum ignorante rege uter Orestes
esset, Pylades Orestem esse se diceret, ut pro illo neca-
retur, Orestes autem, ita ut erat, Orestem se esse
perseveraret! Stantes plaudebant in re ficta: quid arbi-
tramur in vera facturos fuisse? Facile indicabat ipsa
natura vim suam, cum homines quod facere ipsi non

possent, id recte fieri in altero iudicarent. Hactenus
mihi videor de amicitia quid sentirem potuisse dicere.
Si quae praeterea sunt, credo autem esse multa, ab eie,
si videbitur, qui ista disputant quaeritote.

25 Fauurus. Nos vero a te potius; ,quamquam etiarn
ab istis saepe quaesivi, et audivi non invitus equidem 3
sed aliud quoddam filum orationis tuae.

Scaevoia Tum magis id diceres, Fanni, si nuper

in hortis Scipionis cum est de re publica disputatum

· affuisses. Qualis tum patronus iustitiae fuit contra
accuratam orationem Phili !

Fauurus Facile id quidem fuit, iustitiam iustissimo

viro defendere.
10

 

